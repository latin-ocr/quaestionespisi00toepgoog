..15-

parte labascere mihi videtur argumentatio Lollingiana, id quod
silentio praeteriri hoc loco non oportere opinor.

Sed refert hic paullo accuratius iam ea percensere, quae ·
de pugnae Salaminiae locis tradiderint veteres. Quorum testi·
moniis nisus Loeschckius (N. Jahrb. f. Philol. 115 p. 25 sq.)
propriam hac de re protulit sententiam, quae tamen hodie vix
potest comprobari.¹) Nec parum ad eam debilitandam attulisse
mihi videtur Lollingius‘ ipse (Hist. u. phil. Aufs. E. Curtius
gewidm: p. 4 sq.). Ex Herodoti verbis VIII. 85: Κατὰ μὲν δὴ
Αθηναίους ἐτετάχατο Φοίνικες· οὔτοι γὰρ εἶχον τὸ πρὸς“Ἐλευσῖνός
τε καὶ ἑσπέρης κέρας· κατὰ ὃὲἋακεὸαιμονίους Ἴωνες· οὗτοι δ’ εἶχον τὸ
πρὸς τὴν ἠῶ τε καὶ τὸν Πειραιέα septentrionalis freti Salaminii
exitus Phoenicum navibus saeptus fuit, meridianus vero ab 'Ioni-
bus occupatus, Phoenicibus in sinistro Graecorum cornu re-
spondebant AthenienseS, IonibuS, qui ad Piraeum vergebant,
Lacedaemonii, dexterum cornu obtinentes, Hinc utrorumque
classem ita fuisse instructam, ut P e rsae tergis in Atti-
cam, Graeci in Salamina essent conversi, adparet.
Loeschckius Diodori (Ephori?) auctoritate (XI. 18) ni-
suS, apud Herodotum Ἐλευσῖνα mutat in Σαλαμῖνα proe-
liumque navale in meridiana parte freti Salaminii, ubi mare
utroque latius diffunditur, commissum esse sumit, ita ut
Graeci tergis ad septentrionem, Persae ad meridiem verge-
rent. At iniuria. Diodorum enim, quippe qui 'Phoenices
dexterum Persarum cornu (XI. 17), Athenienses vero sinistrum
Graecorum obtinuisse referret (XI. 18), eadem atque nos apud
Herodotum legisse, rectissime monet Busoltius (M. Rh.

 

 

1) Loesohckio assensus eet Volquardsenus, Burs. J. Β.
XIX, p. 58. Oblocuti sunt praeter eos, quos supra attuli, Duneke·
rus G. d. A. vw p. 282 et Jernstaedtius, mypu. unu. impona.
npoen. 1882, CCXX p. 105.

