*98—

scriptoribus et in titulis instauratur. 1) Iam vero contra, cum
retiariorum neque in libris neque in titulis ullam inveniamus
mentionem, quae exeuntem aetatem liberae reipublicae exces-
serit, retiarios, sicut eorum adversarioS, myrmillones ipso hoc
tempore in usum venisse, a probabilitate non abhorret
Ipsam retiariorum armaturam ex libris et ex monumentis
satis habemus cognitam. Imprimis inter eorum arma nimi-
rum rete referendum, a quo ipsum eorum ductum est nomen.
Isidorus orig. XVIII, 54: ,retiarius ab armaturae genere in
gladiatorio ludo contra alterum pugnantem ferebat occulte rete,

 

 

1) G. 1. L. VI, 631 multa gladiatorum genera recensentur,
inter quae etiam retiarii enumerantur. De epigrammate sepulcrali
' in retiarium facto Welckerus egit in Sylloga epigr. Gr. p. 58 sq.
Alterum eiusdem generis epigramma exstat apud Kaibelium
Epigr. Gr. ex lapid. conl. 351. Nonnulla de his rebus congesse-
runt P. I. Meierus, De gladiatura Romana. Bonnae 1881 et Mar·
quardt-Wissowa, Roem. Staatsverf. 111 2 p. 533. 1. Labi lib·-
rum in hac cansa consulere non potui, cum adeo bibliothecaGottin-
gensis eo careret. (Antiq. Monum. Bresciana).

2) Commemoranda hic gemma quaedam antiqua (depicta apud
Welckeru m, Δ. D. tab. XVI, 32) quae multos viros doctos exercuit.
Fictus est illa in gemma vir, qui sola galea tectus, in saxo sedens
gladio se expediturus est ex reti, quo totum eius corpus implicatum
est. Ante hominis pedes scutum conspicuum. Qua gemma winckel-
mannus (Mon. ln. 11 p. 223) Phrynonem a Pittaco irretitum,
Viscontius (Iconogr. Gr. I c. 2 ἓ 6) myrmillonem a retiario
impeditum repraesentari sibi persuaserunt. Sed utrumque erravisse
Chabuillet (Rev, Archeol. v111 p. 112 sq.) ostendit, qui tamen
ipse in eo acquievit, heroicam quandam hic intellegendam esse figu-
ram. Atque etiam Welckerus (A. D. 11, p. 333) dubius haesitat,
quidnam gemma ista repraesentatum sit. verisimillimum denique ei‘
videtur, figuram istam ad ignotam quandam narrationem pertinere.
Quisnam hic fictus sit ne ego quidem pro certo adfirmaverim, sed cum
ipsum rete (plane diversum ab iis, quibus apud Winokelmannum
retiarii instructi sunt) forma prorsus accedat ad id, quo Vulcanus
Martem et Venerem impediens in gemma quadam Berolinensi
expressus est, haud scio en ratio aliqua inter ambo ista opera
intercedat. (Toelken, Erklaer. Verz. der vertieft geschn. Steine
d. k. Preuss. Gemmensammlung. Ol. 111 Abth. 11=u. 399). Quam-
quam urgere hoc nole, praesertim cum non plane absit suspicio, quin
gemma Berolinensis recentioribus demum temporibus confecta sit.

 

