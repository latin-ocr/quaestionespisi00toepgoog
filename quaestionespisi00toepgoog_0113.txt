-101—

Quamquam rerum antiquarum investigatores Romani ipsum
Pittaci certamen singulare ad retiariorum illas pugnas instituendas
ansam dedisse adseruerunt, velut etiam mirum illud ‘Herodoti' si-
lentium, ut aliquomodo illustrarent, iam homines veteres se tor-
serunt. At valde dubito, num Verrius Flaccus, cum arma-
turae illius originem a Pittaco duxerit, inter eoS, quorum iudi-
cium aliquid valet, ullum inventurus sit subscriptorem. ¹) Mihi
quidem ex eiusmodi testimonio (Fest. p. 285 M): ,H oc autem
genus pugnandi institutum videtur a Pittaco, uno
ex septem sapientibus, qui adversus Phrynonem dimicaturus
propter controversias finium, quae erant inter Atticos ot Myti-
lenaeos, rete occulte lato] impedivit Phrynonem‘ nihil redun-

, dare videtur, nisi veteres homines doctos operam suam in illu·

stranda origine novorum illorum certaminum collocasse. Adpa-
ret enim liquido ipsa narrationis ratio ut ex Festi testimonio,
ita vel optime ex Polyaeno (Ι. 25), qui eodem illo cer-
tamine descripto eadem fere sub finem adicit: οἷον καὶ νῦν
οἱ μονομαχοῦντες λίνον ἔχουσι, Πιττακὸς ἐδίδαξεν. Iam
vero cum ante ipsa haec tempora prorsus nihil de tali Pittaci
certamine innotuerit, nescio an ita multum a vero aberremus,
si totam illam rem eo demum tempqre, quo retiariorum arma·
tura inciperet celebrari novo huic generi pugnandi tamquam
’ materiam subiectam esse suspicamur? 2) Ouius translationis origo

1) Oui Iustum Lipsium adstipulatum esse miror (Saturn.
serm. ΙΙ p. 992 ,Origo et exemplum eius (retiarii) armaturae non du·
bie a Pittaco, qui inter sapientes. Ita enim ille ex provocatione
cum Phrynone pugnavit‘). Aliter rem interpretatus est Isidorus
orig. XVIII c. 55: ,Haec armatura sacrata erat Vulcano. Ignis enim
semper aquam insequitur: ideoque cum retiario componebatur, quia
ignis et aqua semper inimica sunt.‘

2) Ipsa hominum veterum consuetudo, institutiones suas ac
mores variis rebus a summa antiquitate repetitis et illustrare et
comprobare, tritior mihi videtur esse, quam quae hie pluribus expo·
natur verbis. Sufficit unius admonuisse Callimachi, quem in

68

